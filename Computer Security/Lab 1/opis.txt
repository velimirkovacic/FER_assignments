U datoteku baza.txt pohranjuju se sljedeći podaci: enkriptirana mapa adresa i lozinki, "nonce" za ChaCha20, "salt" za PBKDF2 i autentifikacijski kod MAC.

Povjerljivost adresa i zaporki osigurana je simetričnom protočnom šifrom ChaCha20. Pohranjuje se šifrat baze podataka (adresa i zaporki) i "nonce" od 12 nedeterministički generiranih bajtova koji se generira iznova za svako šifriranje ChaCha20-om.

Ključ za ChaCha20 generiran je determinističkom funkcijom za derivaciju ključa PBKDF2 koja prima 2 argumenta, lozinku (glavna lozinka korisnika) i "salt" od 16 nedeterministički generiranih bajtova. Generira se niz od 160 bitova od kojih prvih 128 služi za ključ za mac, a ostalih 32 za ključ za ChaCha20.

Integritet baze osiguran je kodom za autentifikaciju poruke (MAC) generiranog HMAC-om (generator MAC-a temeljen na funkciji sažetka) nad trojkom: baza podataka, "nonce" i "salt" koristeći ključ za mac. Time se mogu detektirati promjene na bilo kojoj od te 3 stavke.


Temeljem sigurnosti simetrične protočne šifre ChaCha20 (ako se pri svakoj enkripciji koristi novi "nonce") slijedi sljedeće:
	Šifrat baze u datoteci baza.txt nije moguće dekriptirati bez znanja ključa deriviranog iz glavne lozinke. 
	Znanje nekih pohranjenih parova adresa-lozinka u bazi neće pomoći u otkrivanju ostalih parova. 
	Dakle povjerljivost je osigurana.

Temeljem "teškog" pronalaska kolizija algoritma sažetka SHA-512 slijedi sljedeće:
	Nije moguće pronaći MAC koji bi bio jednak onom za izmijenjene podatke.
	Nije moguće proizvesti ključ koji je jednak onom koji će biti deriviran iz glavne lozinke bez njenog poznavanja.
	Dakle integritet je osiguran.